# -*- mode: mandoku-view; -*-
#+TITLE: 古靈集
#+DATE: 2015-08-24 23:51:20.297529
#+PROPERTY: ID KR4d0039
#+PROPERTY: BASEEDITION WYG    
#+PROPERTY: JUAN 卷一
<pb:KR4d0039_WYG_001-1a>¶
欽定四庫全書¶
　古靈集巻一¶
　　　　　　　　　　　　　宋　陳襄　撰¶
　熈寜經筵論薦司馬光等三十三人章藁¶
　　端明殿學士右諫議大夫集賢院修撰提舉西京¶
　　嵩山崇福宮司馬光¶
素有行實忠亮正直以道自任博通書史之學可備顧¶
問¶
<pb:KR4d0039_WYG_001-1b>¶
　　端明殿學士翰林院侍讀學士尚書吏部郎中知¶
　　許州韓維¶
器質方重學亦醇正知盡心性理之説得道於内則可¶
以應物於外矣¶
　　翰林侍讀學士寳文閣學士尚書户部侍郎提舉¶
　　西京嵩山崇福宫吕公著¶
道徳醇明學有原本事君以進賢汲善為已任可謂知¶
務矣¶
<pb:KR4d0039_WYG_001-2a>¶
　　　　三人者皆股肱心膂之臣不當久外乞詔還¶
　　　　詞苑或居經幃日侍燕閒論思獻納¶
　學士有博學通典故者¶
　　秘書監集賢院學士知杭州蘇頌¶
記問博洽長於史學國朝典故多所練達所學宋敏求¶
之比宜編撰檢討之任¶
　館職有學行器識可備侍從者¶
　　右司諫直集賢院孫覺¶
<pb:KR4d0039_WYG_001-2b>¶
素有鄉行明經術義理之學端良信厚可以鎮浮厲世¶
　　尚書祠部員外郎秘閣校理知齊州李常¶
性行醇正兼治經術久補外官有循良之政可比於覺¶
　　尚書兵部員外郎直集賢院知和州范純仁¶
器識通明忠義骨鯁其才足以濟大事¶
　　　　三人者皆可充近侍耳目之官¶
　館職有文學可為詞臣者¶
　　尚書祠部員外郎直史館權知河中府蘇軾¶
<pb:KR4d0039_WYG_001-3a>¶
豪俊端方所學雖不長於經術然子史百氏之書無所¶
不覽文詞美麗擅於一時居官敏恕尤通政事¶
　　尚書祠部員外郎集賢校理權知洪州曽鞏¶
以文學名於時人皆稱其有才然其文詞近典雅與軾¶
之文各為一體二人者皆詞人之傑可備文翰之職¶
　　祠部員外郎集賢校理同修起居注孫洙¶
博學能文才識通敏所守亦端可充文翰史臣之選兼¶
明世務通曉民政近䝉進擢修注深壓士論¶
<pb:KR4d0039_WYG_001-3b>¶
　館職有學行端正可以擢居清要者¶
　　秘書丞集賢校理王存¶
學行素著方重有守不為勢利所遷¶
　　太子中允館閣校勘判武學顧臨¶
才豪而氣剛兼有識畧樂義尚賢喜於聞過可屬以危¶
難之事¶
　　秘書省著作佐郎集賢校理林希¶
少有文行明敏勁正學亦該博長於記問可與編撰檢¶
<pb:KR4d0039_WYG_001-4a>¶
討之職¶
　謫官未復職者¶
　　尚書右司郎中分司南京李師中¶
人多稱其有才可當邊帥之任往歲近臣嘗有論薦其¶
才它日為名臣向因言事分務若遂蠲洗不惟責其後¶
效抑足以開言路也¶
　　尚書兵部員外郎傅堯俞¶
言事官以義去就有古諍臣之風不幸坐累褫職未蒙¶
<pb:KR4d0039_WYG_001-4b>¶
牽復¶
　　太常博士新差河東路提㸃刑獄公事胡宗愈¶
文醇行純兼明經術東南人士多所師服向以言事被¶
謫累經恩宥未䝉復職¶
　　前秘書省著作佐郎王安國¶
材器磊落文亦豪邁可充詞翰之職向居罪廢間不忘¶
進學亦竒偉之才也¶
　京朝官選人有學行才器可進擢臺閣者¶
<pb:KR4d0039_WYG_001-5a>¶
　　太子中允館閣校勘簽書應天府判官㕔公事劉¶
　　摯¶
性行端淳詞學淵逺若置之文館優㳺長育必為逺器¶
　　太常博士崇文院校書勾當宗正丞公事虞太熈¶
治經有行端方自守不苟於進可充臺閣之選¶
　　太子中允監西京洛河竹木務程顥¶
性行端醇明於義理可備風憲職司之任¶
　　太子中允權發遣淮南西路轉運判官公事劉載¶
<pb:KR4d0039_WYG_001-5b>¶
少治經術兼有文行可備臺閣之選¶
　　殿中丞新差充秦鳯熈河路措置邊事司勾當公¶
　　事兼催督軍須薛昌朝¶
才質具美持守端直當置臺閣以養其才久從機宜之¶
辟非所以處之也¶
　　秘書省著作佐郎崇文院校書張載¶
學行修明養心事道不苟仕進西方學者如載一人而¶
已若稍加優寵所勸大矣¶
<pb:KR4d0039_WYG_001-6a>¶
　　興國軍節度掌書記蘇轍¶
其學與文若不逮軾而靜厚過之轍自登第及中制科¶
凡二十年尚在選調未䝉褒擢¶
　　前台州司户㕘軍召試館閣孔文仲¶
性行醇粹如不能言發為文章温厚正直稍加長育必¶
為瓌碩之器¶
　　新差歙州軍事推官呉賁¶
端良質實少以孝行聞於州鄉治易春秋之學而文亦¶
<pb:KR4d0039_WYG_001-6b>¶
淳雅尤盡心於民政所至以惠愛稱¶
　　前潤州延陵縣令呉恕¶
器識淳深學通義理若置之文館長育而成就之可以¶
與有為也¶
　常僚中才行器識可陞擢任使者¶
　　尚書屯田郎中知開封府太康縣林英¶
有才與行安靜詳明和而不隨直而無撓¶
　　尚書都官員外郎監泗州河南轉般倉孫奕¶
<pb:KR4d0039_WYG_001-7a>¶
士行著於鄉閭節義信於朋友外雖朴淳而中實强敏¶
英奕所至皆以善政聞可謂循良之吏使當一路則可¶
以厚風俗而安民矣¶
　　秘書省著作佐郎監揚州糧料院林旦¶
才力强明通曉民政兼有持守可責任以事¶
　　太常博士新差監衡州在城鹽倉鄒何¶
操履端方吏材通敏久居務局士論惜之¶
　小臣言事黜廢有可矜者¶
<pb:KR4d0039_WYG_001-7b>¶
　　太子中允降授大理評事唐坰¶
性雖輕脱然才幹明敏向以言事被竄兩經赦宥初監¶
廣州軍資庫次移監吉州太和縣鹽酒税又次移監杭¶
州龍山税流落逺方巳是數年願特與親民差遣以來¶
敢言之士¶
　　前光州司法參軍監安上門英州安置勒陳鄭俠¶
向以狂言得罪竄廢海隅瘴癘之地朝不保夕小臣愚¶
直敢言如此是亦發於忠義非陛下矜憐其志而使得¶
<pb:KR4d0039_WYG_001-8a>¶
生還誰復為俠言者¶
　¶
　¶
　¶
　¶
　¶
　¶
　¶
<pb:KR4d0039_WYG_001-8b>¶
　¶
　¶
　¶
　¶
　¶
　¶
　¶
　古靈集卷一¶
